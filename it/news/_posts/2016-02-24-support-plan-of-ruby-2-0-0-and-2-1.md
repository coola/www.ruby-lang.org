---
layout: news_post
title: "Piani di supporto per Ruby 2.0.0 e Ruby 2.1"
author: "usa"
translator: alepore
date: 2016-02-24 09:00:00 +0000
lang: it
---

Annunciamo i futuri piani di supporto per Ruby 2.0.0 e Ruby 2.1.

## A proposito di Ruby 2.0.0

Come già annunciato precedentemente, tutto il supporto di Ruby 2.0.0 finisce
oggi.
Bug e security fix da versioni più recenti di Ruby non saranno più portati alla
2.0.0 e non saranno più rilasciate altre patch release della 2.0.0.

Invitiamo tutti ad aggiornare a Ruby 2.3 o 2.2 il prima possibile.

Vi preghiamo di contattarci sulla mailing list ruby-core se avete intenzione di
continuare la manutenzione del branch 2.0.0 perché siete impossibilitati ad
aggiornare per qualche ragione.

## A proposito di Ruby 2.1

Stiamo pianificando la release di Ruby 2.1.9 per la fine di Marzo.
Dopo la release finiremo la normale fase di manutenzione della 2.1 e inizieremo
la sua fase di manutenzione di sicurezza.
Questo significa che dopo la release della versione 2.1.9 non porteremo alcun
bug fix sulla 2.1 ad eccezione dei fix di sicurezza.

Vi consigliamo di iniziare a pianificare l'aggiornamento a Ruby 2.3 o 2.2.

Stiamo anche pianificando il rilascio di Ruby 2.1.10 subito dopo la 2.1.9.
Questa non è una release di bug fix o di security fix.
Non abbiamo mai avuto un numero di versione a due cifre su Ruby e pensiamo
quindi che sia importante testare una release del genere, che non contiene
nessun importante fix di sicurezza.

Ruby 2.1.10 non includerà nessuna modifica rispetto alla 2.1.9, ad esclusione
del numero di versione
Non dovrete usarla in produzione ma potete provarla prima della release 2.1.11,
che probabilmente includerà dei security fix.
